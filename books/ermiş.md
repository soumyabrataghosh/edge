# Ermiş

* Yazar: Halil Cibran

## Altını Çizdiğim Satırlar

### Evliliğe Dair

* Bırakın mesafeler olsun birlikteliğinizde. Bırakın dans etsin göklerin rüzgarları aranızda.
* Birlikte durun ama yapışmayın birbirinize: çünkü ayrı durur tapınağın sütunları. Hem birbirinin gölgesinde büyümez meşeyle selvi.

### Çocuklara Dair

* Sizinle birlikte olsalar da size ait değildir. Onlara sevginizi verebilirsiniz ama düşüncelerinizi değil. Zira kendi düşünceleri var onların.

### Vermeye Dair

* Malınızdan mülkünüzden verdiğinizde pek fazla bir şey vermiş sayılmazsınız. Gerçekten vermek kendinden vermektir.
* Yokluk korkusu yoksunluğun bizzat kendisi değil midir ? Kuyunuz suyla doluyken çekilen susuz kalma korkusu değil midir asıl giderilemez susuzluk?
* Sevinçle verenler vardır ve o sevinç onların ödülüdür. Acıyla verenler de vardır ve o acı onları arındırır.
* İstenince vermek iyidir, fakat istenmeden, ihtiyacı anlayıp da vermek daha iyidir; eli açık olanlar için, alacak olanı aramak vermekten daha büyük bir sevinçtir.
* "Veririm ama sadece hak edenlere" dersiniz sık sık. Ne meyve bahçenizdeki ağaçlar böyle der ne de çayırlarınızdaki sürüler. Onlar yaşayabilmek için verir; çünkü vermekten kaçınmak yok olmaktır.
* Hele bir veren olmaya ve vermenin aracı olmaya layık olun önce. Çünkü aslında hayata bir şeyler vermek hayata mahsustur; kendinizi verici sayan sizler sadece birer tanıksınız.

### Çalışmaya Dair

* Yeryüzüne ve yeryüzünün ruhuna ayak uydurabilmek için çalışırsınız. Çünkü aylaklık, mevsimlere yabancı düşmek, heybetle ve mağrur bir teslimiyetle sonsuza yürüyen yaşam kafilesinin dışında kalmaktır.
* Tüm varlıklar uyum içinde bir ağızdan şarkı söylerken, dilsiz ve sessiz bir kamış olmayı isteyen çıkar mı aranızda ?
* Hayatı çalışmak yoluyla sevmek hayatın en derin sırrına ermek demektir. Fakat eğer ıstırap çekerken, doğduğunuz güne lanet edip bedeninizin yükünü taşımayı alnınızın kara yazısı sayıyorsanız, o zaman size cevabım şudur; Yazılanı silecek olan sadece alın terinizdir.
* Bir dürtü olmadıkça hayat karanlıktır gerçekten ve bilgi olmadıkça tüm dürtüler kördür. İş olmadıkça tüm bilgiler boşunadır ve aşk olmadıkça tüm işler boştur.
* İş görünür kılınmış aşktır. Eğer aşkla çalışamıyor ve çalışırken sadece hoşnutsuzluk duyuyorsanız, işinizi bırakıp tapınak kapısında oturmak ve sevinçle çalışanların sadakalarını almak yeğdir. 

### Sevinç ve Kedere Dair

* Sevinciniz maskesinden sıyrılmış kederinizdir. Şimdi kahkahalarınızın yükseldiği o kuyu, çokça zaman gözyaşlarınızla dolmuştu.
* Keder varlığınızda ne kadar derin bir oyuk açarsa, taşıyabileceğiniz sevinç o kadar fazla olur. 

### Evlere Dair

* (Evlerinizde) Rahatlık ve rahatlık tutkusu; eve konuk olarak girip, sonra ev sahibi, daha sonra efendi kesilen o sinsi şeymi var sadece ?
* Gerçekte bedenin rahata düşkünlüğü ruhun tutkusunu öldürür, sonra da onun cenaze alayının ardından sırıtarak yürür.
* Evleriniz gemi lengeri değil, yelken direği olacak. Eviniz yarayı örten parlak bir zar değil, gözü koruyan gözkapağı olacak.
* Kapılardan geçebilmek için kanatlarınızı kapamayacak, tavana vurmasın diye başınızı eğmeyecek, duvarlar çatlayıp çöker diye nefes almaktan korkmayacaksınız.
* Sizin içinizde sınırsız olanın meskeni göklerin konağıdır; o konağın kapısı sabah pusu, pencereleri gecenin şarkıları ve sessizlikleridir. 

### Giysilere Dair

* Giyimde edep, ahlaksız olanın gözlerinden korunmak için bir kalkandır. Ahlaksız diye bir şey kalmadığında ise giyimde edep prangadan ve zihin kirliliğinden başka nedir ki ?

### Almaya ve Satmaya Dair

* Bolluğu yeryüzünün armağanlarını birbirinize alıp vermekte bulacak, hoşnut olacaksınız. Ancak sevgiyle ve müşfik bir adaletle yapılmazsa bu alışveriş, kimilerini açgözlülüğe sürükler, kimilerini de açlığa.

### Suç ve Cezaya Dair

* Okyanus gibidir tanrı-özünüz; sonsuza kadar kirlenmeden kalır. Hava gibi ancak kanatlı olanları uçurur.
* Nasıl tek bir yaprak bile sararmazsa bütün ağacın sessiz bilgisi olmadan, kusur işleyen de hepinizin gizli iradesi dışında kusur işleyemez.
* Aranızdan biri düştüğünde, arkasındakiler için düşmüştür, taşa takılıp tökezlenmeye karşı bir uyarı...
* Dürüst ve adil olan azade değildir kötünün ettiklerinden. Pirupak olana bulaşmamış değildir mücrimin pisliği. 
* Suçtan ve suçlanmadan azade olanların yükünü taşır mahkumlar. Haklı←i haksızdan ve iyiyi kötüden ayıramazsınız.
* Eğer aranızda doğruluk adına cezalandıracak ve kötü ağaca baltayı vuracak olan varsa, kökklerine baksın ağacın. Gerçekte iyi ile kötünün, meyve veren ile vermeyenin köklerini sarmaş dolaş görecektir toprağın sessiz bağrında.

### Yasalara Dair

* Onlar için güneş gölgeyi yaratandan başka ne ki ? Yasaları kabul etmek de, toprağa düşen gölgelerinin izini eğilip çizmekten başka ne ki?
* Fakat siz yüzlerini güneşe döneren yürüyenler, toprağa çizili hangi imge sizi yolunuzdan alıkoyabilir ? Siz rüzgarla yolculuk edenler, rotanızı çizebielcek rüzgargülü var mıdır ? Boyunduruğunuzu kırarsanız kimsenin hucresinin kapısına ilişmeden, hangi insan yasası sizi bağlayabilir? 

### Özgürlüğe Dair

* Günleriniz dertsiz, geceleriniz eksiksiz ve hüzünsüz olduğu zaman değil. Tam tersine, bütün bunlar yaşamınızı kuşatmışken, çiıplak ve tüm bağlardan kurtulmuş olarak hepsinin üzerine yükseldiğiniz zaman özgürsünüz gerçekten.
* Özgür olabilmek için çıkarıp atacağınız kendi özünüzün parçalarından başka nedir ki ? Kaldırmak istediğiniz adaletsiz bir yasaysa, o yasayı kendi alnıniza siz yazdınız kendi ellerinizle.
* Ve tahtından indirmek istediğiniz bir despotsa söz konusu olan, önce onun içinizde kurulu olan tahtını ortadan kaldırın.
* Defetmek istediğiniz bir korkuysa, o korku sizin yüreğinizi mesken tutmuş, korkuların elini değil.

### Akıl ve Tutkuya Dair

* Ruhunuz çoğu zaman bir savaş alanıdır, burada aklınız ve yargılama gücünüz, tutkunuz ve iştahınıza karşı savaşır.
* Aklınız ve tutkunuz denizlere açılmış ruhunuzun dümeni ve yelkenleridir. Yelkenleriniz ya da dümeniniz parçalanırsa, oraya buraya savrulup sürüklenmekten ya da denizin ortasında hareketsiz kalmaktan başka bir şey gelmez elinizden. 

### Acıya Dair

* Acınız idraknizi saran kabuğun kırılmasıdır.
* Eğer yüreklerinizi yaşamlarınızın gündelik muczeleri karşısında hayretle dolu tutabilseydiniz, acınız da en az sevinciniz kadar harikulade görünürdü.
* Acılarınızın çoğu kendi seçiminizdir. Acı, içinizdeki hekimin hasta nefsinizi sağaltmakta kullandığı acı iksirdir. 
* Onun için hekime güvenin, ilacını sessizlik ve dinginlikle için: çunkü eli ağır ve sert olsa da, görünmeyen'in müşfik eliyle yönlendirilir. Uzattığı çanak dudaklarınızı yaksa da, çömlekçinin kendi kutsal gözyaşlarıyla ıslattığı kilden yapılmıştır.

### Kendini Bilmeye Dair

* "Hakikati buldum" değil, "bir hakikat buldum" deyin. "Ruhun yolunu buldum" demeyin. "Kendi yolumda yürürken ruhla karşılaştım" deyin.

### Öğretmeye Dair

* Hiç kimse bilginizin şafağında yarı uykuda beklemekte olan dışında bir şey bildiremez size.
* Gerçekten bilgeyse, sizi kendi bilgelik evine girmeye çağırmaz, kendi aklınızın eşiğine götürür.
* Tanrı katında her biriniz tek tek bilindiğiniz gibi, Tanrı'ya ilişkin bilginizde ve dünyayı kavrayısınızda da her biriniz tek başınıza olmak zorundasınız. 

### Dostluğa Dair

* Dostlukta ruhu daha da derinleştirmekten başka bir amaç olmasın. Çünkü kendi sırrına ermekten başka amaç güden sevgi, sevgi değil ileriye atılmış bir ağdır; bu ağa sadece yararsız şeyler takılır. 

### Konuşmaya Dair

* Düşüncelerinizle barışık olmadığınız zaman konuşursunuz...
* Enginlerin kuşudur düşünce, kelimelerin kafesinde kanatlarını açsa da uçamaz.

### Zamana Dair

* Ölçüsüz ve ölçülemez olan zamanı ölçmek istersiniz. Davranışlarınızı ve hatta ruhunuzun yolunu saatlere ve mevsimlere göre ayarlamak, belirlemek istersiniz.

### İyiye ve Kötüye Dair

* Kendinizden vermeye çaba gösterdiğinizde iyisinizdir. Ama kendinize çıkar sağlamaya çalıştığınızda kötü olmazsınız.
* Siz güçlü ve tez adımlı olanlar, merhametli olacağız diye topallamayın topalların önünde. 
* Dev özünüze duyduğunuz özlemde yatar iyiliğiniz: hem hepinizin içindedir bu özlem. Fakat kimilerinizde, yamaçların gizlerini ve ormanın şarkılarını sürükleyerek var gücüyle denize koşan bir seldir.
* Diğerlerinizde ise, köşelerde ve dönemeçlerde kendini yitiren ve kıyıya varmakta oyalanan durgun bir akarsu.
* Fakat çok özleyen, az özleyene "Neden ağırdan alıyor, duraklıyorsun?" demesin.
* Çünkü gerçekten iyi olanlar çıplak olana "Giysin nerede?" evsiz olana "Evine ne oldu?" diye sormaz.

### Hazza Dair

* Haz bir özgürlük şarkısıdır, ama özgürlük değildir.
* Ruhun bir asa ile karıştırabileceğiniz durgun bir havuz olduğunu mu sanıyorsunuz? Çoğu kez kendinizi hazdan mahrum etmeniz arzuyu varlığınızın kuytularında biriktirmekten başka bir şeye yaramaz, Bugün ihmal edilmiş gibi görünenin yarını beklemediğini kim bilebilir ? 

### Dine Dair

* İbadeti açılacak, ama aynı zamanda da kapatılacak bir pencere olarak gören kişi, pencereleri şafaktan şafağa uzanan ruh evine daha uğramamış demektir. Günlük yaşamınız tapınağınız ve dininizdir. Oraya her girdiğinizde varınızı yoğunuzu alın yanınıza.

